APPEND1X 79 1

XLV
Β. PETRUS CANISIUS

SANCTO FRANCISCO DE BORJA
Dilingae‚ 24 Aprilis 1567 ¹.
De collegio herbipolensi, et de vestitu sociorum in Germania.

His diebus literas accepi P. D. Natalis, quibus potissimum
agit de collegio herbipolensi, et aliqua ex parte respondet diffi-
cultatibus, quas Paternitas Tua Romae consideratas nobis com—
municauit. De his ait se Romam quoque scripsisse, et rationem
reddidisse pactorum, quae nunc magis ac magis urgentur a
Rmo. herbipolensi 2. Placet autem Patri quoque Natali, ut hoc
anno dimidiatum dumtaxat collegium illic inchoetur. Ego minus
periculi et incommodi in pactis illis esse putarem, si haec ferant,
quae ad obligationes factas pertinent, nostrae constitutioneS, si-
cut P. Natalis ex iisdem probare uidetur. Nec fortasse rationes
desunt, quibus ostendi possit utilitas inde proueniens‚ curn no-
stra collegia honestas sustinent obligationes, in alendis praeser-
tim theologis et concionatore, sicut hactenus in multis collegiis
facturn uidemus Verum si aliter uisum erit Paternitati Tuae,
praescribat quaeso certam fundationis et dotationis formulam,
quae bono episcopo commostrari commode possit, uel breuiter
ostendat, quae aut mutata aut expuncta uelit in priore, quod
misit episcopus, instrumento... Monet P. Natalis, ut isthuc quo-
que scribam, quid mihi uideatur de nostris in Germania uestien-
dis, cum in publicum prodeunt. Placet mihi sententia bullaeJu-
lii pontificis, quae in 6 parte constitutionum confirmatur, ut ue—
stitus noster ad usum loci, in quo uiuimus, id est, communi, et
approbato mori honestorum hic sacerdotum, sit accommodatus.
Nam et hispani et portugallenses Patres in uestitu habent ali—
quod, quo se aliis sacerdotibus illius nationis conformare dicun-
tur. Nec dubito, quin hac in parte inuidiam effugere maiorem—
que bonorum gratiam nobis conciliare possemus. Quae tamen sic
intelligo, ut nostri, cum in aliis, tum in uestitu omnem luxuriam
uitent, et promissae paupertatis recordentur...

 

¹ Ex archetypo, in Epist. Canisii‚ ΙΙ, 191 (258). Vide pag. 3553 4003
4333 et append. XLIII.
² Fridericus a Wirsberg.

