770 Eprsr. P. NADAL

nostro, atque alias quoque consultauimus, serio ac mature sin-
gula considerantes una cum Rmo. principe et episcopo ¹, qui,
perinde ac nos, cupidissimus est spiritualis profectus, et sollici-
tudine plane paterna nobiscum iuuandae ecclesiae totus incum-
bit, neque minorem quoque affectum erga religionis uestrae pro—
positum, quam alij pij principes atque nOS, gerit. Ad hoc igitur
omnium uotis, et generalis capituli conclusione, tandem deueni—
mus, quod idem amplissimus antistes noster comprobauit, ut eam
uiam sequeremur, quam R. P. prouincialis ‘·' una cum D. Lam-
berto, elapsa quadragesima, nobis rogantibus, adumbrauit; nimi-
rum ut quindecim personis sustentationem necessariam et per-
petuam constitueremus, quae domum et templum uel sacellum
haberent, in quibus exercitia spiritualia more suo peragant. Ita-
que domum concionatoris iam asignauimus, eamque habebunt,
donec successu temporis habitatio commodior offeratur. Tem-
plum mox dabimus, S. Nicolai dictum. Sacello quasi domestico,
quod D. Laurentio sacrum est, simul uti poterunt. Pro uictu
illorum et usibus aliis, dari ipsis curabimus quotannis quinqua·
ginta malt. siliginis, uiginti malt. hordei, quinque plaustra uini,
et septingentos florenos huius monetae; certo persuasi, etiam
Patrum dictorum iudiciO, sufficienter his prouisum tot personis,
ut amplius nihil possint uel debeant rerum temporalium petere„
Empti sunt insuper, ducentis aureis, libri defuncti concionatoris,
qui il‘is etiam manebunt. Quod iam a T. P. petimus, hoc est, ut
Societatis homines certos ecclesiae nostrae nunc et semper dein-
ceps dare uelit, qui summi templi concionem, lectionem item
theologicam, ac duarum linguarum professionem in scholis no-
stris curn laude suscipiant et administrent. Linguarum scholae,
quando perfectae erunt, iuxta Patrum sententiam, quinque clas-
ses constituent, quarum infima rudimenta grammatices tradet,
secunda etymologiam, tertia syntaxim, quarta litteras humanio—
res, poeticam ac graecae linguae principia, suprema rhetoricam
curn perfecta graecarum litterarum institutione. Lectionem theo-
logicam eiusmodi esse oportebit, qualem auditorum captus, qui
ueri ecclesiastici futuri putantur, requiret. Cupimus praeterea
melioris boni causa, ut primo triennio aut quadriennio V. Ρ. nu-
merum plenum non mittat eorum, quos diximus, ne aduersarios,
in quorum medio uersamur, nimium irritemus, maxime cum nul-
lam non ansam ultro subinde quaerant impediendi catholicorum
conatus. Deinde, quod certum habeamus magistros non habitu-
ros discipulos statim, quibus tot classes constituant. Postremo,
cum unam difficultatem solum ad periculum timeamus, quod
tum nostros, tum Societatis uestrae sanctissimos conatus turbare
posset, illud prouinciali et D. Lamberto mature proposuimus:

¹ Mai-quard von Hattstein. ² Antonius Vinck.

