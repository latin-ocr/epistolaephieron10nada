94 EPIST. P. NADAL—384

ueniatur‚ si recessum 55 annj confirment status catholici. Deinde
ut status ijdem ad liberam et apertam professionem concilij tri-
dentini promoueantur constantissime atque efficacissime, qua-
cumque demum id ratione faciant, modo ipsorum fides pontifici
maximo constare possit, Sic enim suspitione se ipsos liberare, sic
offitium suum catholicum probare, sic et pontifici maximo ani-
mum sibi suisque ecclesijs conciliare videbuntur.

Caeterum si, quod uolumus, hoc ab illis non possimus con-
sequi, quod tamen tentandum modis omnibus et contendendum
est, illud superesse uidetur, ut Ill.nus D. legatus apud illos edat
non obscuram significationem animj sui, qua testatum faciat,
suspectam hanc illorum, in re salutari ac necessaria, tergiversatio-
nem sibi et pontifici maximo non posse non admodum displice-
re. Praeterea minas interponere, et terrorem illis inijcere poterit,
propositis ex hac dissimulatione et tergiuersatione incommodis et
periculis, quae secundum sapientum iudicia consequutura viden-
tur. Addi potest, nullam reliquam esse spem, prudentissimo et in
his rebus exercitatissimo pontifici, persuadendi, status hos ab hae-
reseos suspitione liberos esse, nisi tridentini concilij fidem profi-
teantur. Et apud N. praecipue curandum videtur, ut ecclesiae
aduocatus in re tam honesta, et ad totius religionis in imperio
commodum publicum necessaria, legatum iuuet, ac totius germa—
niae utilitati atque necessitati consulat. q ,

Quibus rationibus, si nihil proficiatur, significari poterit de
protestatione interponenda, sed eam tamen differre licebit, usque
ad responsum pontificis ex urbe adferendum. Mox uero scriben-
dum, et celerrime quidem ad pontificem maximum mittendum
uidetur, ut is intelligat diligentiae hactenus adhibitae rationem, et
causas dilatae protestationis, et statum totius negotij, et inciden-
tes hic doctorum dubitationes ac difficultates, ob quas legatus ipse
non potuerit certi aliquid in re tanti momenti constituere, prae-
sertim cum uideret apertum id non esse, quod recessus annj 1555
concilio tridentino, quoad dogmata, praeiudicaret. Interim quic-
quid pontifex maximus decreuerit, id cum allatum huc ex vrbe
fuerit, exequutioni statim demandandum esse promittatur : sal-
uum enim ac integrum pontifici ius manet, ut, quod ipse uolue-

