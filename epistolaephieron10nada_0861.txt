Apmmmx 821

veniet, spero, Pater provincialis, ac fortasse illius desiderio faciet
satis, ut et scriptorem et studiorum socium optatum secum
habeat. Eventus docebit an frigora germanica illius valetudinem

laedant.

LXXXIV
B. PETRUS CANISIUS

PATRI EVERARDO MERCURIANO
Oeniponte‚ Ι Septembris 1574 ¹.

De collegio scriptorum in Germania instituenda

’ξ- Pax Christi nobis aeterna. Admodum R.d³ Pater. Iussus
meam scribere sententiam de quibusdam scriptoribus in hac pro—
uintia constituendis, rem paucis expediam, de qua caeteri satis
multa dixisse uidentur. Primum uehementer optarim, ac multis
iam annis opto, hoc pium, sanctum, praeclarum, et hoc quidem
tempore tantum non necessarium, nostrisque hominibus dignum
institutum zelo et prudentia superiorum promoueri. Nec adeo
me commouent uariae, quae hic se offerunt difficultates, et si sen-
tiam multorum animos ab hoc instituto propterea utcunque alie-
nos esse. Scio quales et quantas occupationes pariat status isto-
rum collegiorum, in quibus nostri theologi minime otiosi esse
possunt. Sed P. prouintialis fortasse illos, qui ad scribendum
idonei maxime uiderentur, paulatim ordinarijs laboribus eximere
Queat, ut eo commodius ad hoc sanctum opus accingant sese.
Doctor Hieronymus Torrensis omnino dignus mihi uidetur, cui
prae caeteris fiat gratia, ut in hac aetate et corporis imbecillitate
Ingolstadii sacra profiteri desinat, et ad solam scriptionem sese
componat. Plures duobus aut tribus in hac prouincia theologos
non uideo, qui curn fructu scribere possint: hos a P. prouintiale
designandos, et loco magis opportuno collocandos putarem. Ar-
gumentum scribendi eligant, qui sunt designandi, ut aliquam
animi propensionem adferant, simulque tempori seruiant, re cum
eodem prouintiale eiusque consiliariis, si uidetur, collata. Idem
facile curabit, ut secreto laborent designati, etcum aliis in eadem
prouintia conferant, quum sic res postulauerit.

Existimabat P. Natalis velut collegium fore scriptorum ejus·
cemodi, qui, uno in loco commorantes, mutuas sibi praestarent
operas, et suum interim praefectum haberent. Verum haud video
unde illi colligi et conjungi possint, ubi tanta est necessitas col-

 

¹ Ex autographO, in Epist. Canisii, 11, 278. Vide Epist. Natal., ΙΙ,
195, 363, 636, etc. Hoc epistolae fragmentum edidit P. Michel sermone
gallico in opere cui titulus: Vie du bienheureux Pierre canisius, lib. V,

cap. 5.

