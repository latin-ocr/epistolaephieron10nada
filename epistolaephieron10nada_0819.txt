APPENDIX 781

Ι. Experientia teste, didicimus huiusmodi missiones in Ger-
mania, licet ad paucos etiam menses fiant, nostris sacerdotibus
et aliis, qui mittuntur, periculosas esse, vt magnum inde capiant
spiritus detrimentum, praesertim ob communem illam germa—
norum in communi victu libertatem. Itaque valde metuendum
videtur, ne missi plerique nostrorum, praesertim ad homines non
catholicos, sui magis iacturam faciant, quam aliis afferant Vtili-
tatem.

2. Paucos inuenimus, qui dotes ad hanc missionem neces-
sarias habeant, vtpote doctrinam eiusmodi concionatoribus con-
uenientem3 gratiam et dexteritatem in conuersando; spiritus et
morum grauitatem his temporibus et locis congruentem3 et prae—
terea, quae apud germanos plurimum valet, eloquendi et con-
cionandi paratam facultatem. Vnde, qui mediocres esse notan—
tur in catalogo, plerisque in locis, ad quae mittentur, parum
grati et Vtiles fore videntur.

3. Qui sunt ex his primi ordinis et reliquis praestantiores,
adeo necessarii videntur in prouincia et collegiis, in quibus con—
cionantur aut profitentur ordinarie, vt illis etiam acl breue tem-
pus carere, magnum et publicum detrimentum rebus nostris
afferat. Nec fiet illud, vt timemus, sine patronorum offensione,
qui facile nobis obiicient, se non minus in his suis ditionibus,
quam alios in aliis prouinciis, laborare penuria concionatorum et
professorum. lmo eiusmodi patroni hac occasione irritati, per-
gent magis, vt coeperunt, vrgere, vt demus ipsis varios concio-
natores ad rem catholicam in suis quibusdam collapsis ecclesiis

restituendam.
-4, Experientia docet vix vllum nouitium ex germanis adul⁶

tis in his locis ad nostrum accedere institutum. Vnde, non sine
magnis sumptibus, aliunde cogimur petere et accipere professo-
res, qui adhuc satis esse non possunt: eoque difficilius erit inue-
nire, quos substituamus abeuntibus PatribuS, qui plaerumque in
scholis nostris valde sunt occupati.

5. Etsi probamus piam Pii pontificis mentem, qui nostros
ita cupit in messem germanicam extrudere; tamen dubitamus an
Romae satis cognitam habeant Germaniae consuetudinem, quam
nos in dies experimur. Nos, saluo semper obedientiae sanctae
mandato, illud fore prouidemus, vt missi e nostris quidam con-
cionatores, multis etiam mensibus fidem a et authoritatem apud
populum, valde nunc seditiosum et plaerumque nostris infestum,
sibi et doctrinae catholicae conciliare non possint. Deinde non
dabitur illis concionandi locus et tempus, nisi festis tantum die-
bus in ecclesia. 3.⁰ Impedientur magnatum authoritate, qui pas—
sim populo religionem vtramque liberam relinquunt, quo minus

 

a Sequitur sibi ab ipso Theoderico, ut videtur, obliteratum.

 

