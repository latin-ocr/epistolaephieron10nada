PROOEMIUM TERTn VOLUMINJS XXI

tutionem valde urgebat Costerus; Natalis autem potius differen-
dam censebat, ut firmius consolidari posset (253, 254, 501, 502,
519, 520). Antverpiensis collegii initia, missis illuc selectis viris,
praeparantur (535-538, 554, 593). provincialia comitia, praesi-
dente Costero, et superintendente Natali, Lovanii habentur, in
iisque Maximilianus a Capella procurator eligitur (564). Plura
*denique habentur in hoc libro, tum de tornacensi collegio a
geusiis vastato (251) et hac occasione solidius fundando (499), tum
de duacensis collegii incunabulis (560, 572, 583-586, 606, 607),
tum de dionantini difficultatibus (562), deque multis aliis, quae
hic singillatim persequi non vacat.

Duas tandem GALLIAE provincias, quantum publicae regni
perturbationes fragorque bellorum pertulerunt, multis tamen col-
legiis praetermissis, Natalis perlustravit, a die 15 Junii anni 1568
ad 31 Augusti ejusdem anni. Et certe tot difficultates in iis tem-
porum adjunctis a sociis superandae erant, ut Natalis inspectio
necessaria prorsus existimaretur, ejusque adventus summo studio
desideraretur3 nam operariorum inopiae, praesertim hominum
regimini idoneorum, aliisque necessitatibus per illum subveniri
posse sperabatur (577, 578, 590, 605, 808). Edmundi Augerii
praeclara gesta enarrantur, qui gratissimus erat reginae, princi—
pibus et cardinalibus Borbonio et Lotharingio (609). Maldona-
tum autem, clarissimum parisiensis academiae ornamentum,
quem Lovanium transferri exoptabant, atque adeo procurabant,
nonnulli hispani, non solum Lutetia amoveri impedivit Natalis
(612, 613); sed etiam altero selectissimo theologo illam urbem
dotari procuravit (620). Sociorum parisiensium aspectu consola—
tus, spem magnam illius collegii concipit (620). Virdunum, ter-
vente aestate, cum episcopo proficiscitur, collegium invisit, fratres
pestifero contagio eripere et alio transferre satagit (621, 622).
Camberiacum sexta Augusti attingit, collegium inspicit, aedes a
sociis inhabitatas tam incommodas reperit, ut alio prorsus illos
transferendos censeat (627, 628). Inde Lugdunum se confert,

