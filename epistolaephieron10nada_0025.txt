PROOEMIUM TERTII VOLUMINIS XIX

‘tumque de ea domo supprimenda deliberavit. Tandem, consulto
Borgia, duos socios ibi reliquit in eadem domo dominicanorum,
ubi commorabantur, donec aliud a praeposito generali statuere-
‘tur (355, 391-394, 465).- Porro in contractibus fundationum ma-
gnam offendit Natalis'difficultatem, duplici potissimum de causa.
Primo quidem, collegiorum institutores obligari Societatem ad
dandum, praeter magistros artium et litterarum, etiam conciona-
torem et theologiae moralis saltem unum lectorem expetebant.
ld autem constitutionibus repugnare videbatur, ubi de collegio,
non de universitate instituenda ageretur. Altera difficultas ex
ingenti professorum numero oriebatur, qui in formula institutio-
nis collegiorum praescribebantur. Multum quidem laboravit Na-
talis, ut in his et in dotatione exigenda facilior germanis redde-
retur collegiorum erectio. Ast ubi Borgiae mentem ex ejus litteris
cognovit, miro obedientiae exemplo proprium judicium deposuit,
ut suo moderatori rnorem gereret (439-445, 449-456, 477).

Colonienses quoque, multis adversariorum vexationibus obno—
xios, opportune admodum invisit Natalis, eosque mirifice recrea2
vit. Nec solum verbis'et solita eos affabilitate consolari studuit,
sed opere plura valde utilia effecit, inter quae memoratu digna
est illa petitio Borgiae facta, ut litteras commendatitias a ponti-
fice postularet, quas quidem dedit pontifex urbi et universitati,
non sine summo collegii emolumento (405, 406). Pulchrum insu—
per illius collegii elogium scripsit Natalis, ubi haec inter alia ha-
bentur: «Questo collegio, Padre, ὲ molto utile, et molto pouero,
et ho per certo che Iddio specialmente concorre con esso et co’l
rettor suo. Et realmente, come mi son marauegliato molte uolte
del collegio de Roma, come si sustenta, cosi ancora di questo mi
maraueglio; et credo, Padre, che c’ e qualche concorso speciale
del signore Iddio, per il gran frutto che s’ ὲ fatto in questa cita
et prouincia, et s' aspetta magiore con la diuina gratia, essendo
che si fa ogni cosa puramente per aiutar’ l’ anime et seruar’ il
fin del nostro instituto» (427-429).

