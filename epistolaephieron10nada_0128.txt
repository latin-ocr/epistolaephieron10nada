90 EPIST. P. NADAL—384

Caeterum, ut catholici status in hoc negotio rectius instrua-
tur, illud etiam atque etiam catholicis ijsdem inculcandum vide-
tur, sanctam sedem apostolicam ferre quidem dolenter hanc
catholicorum in Germania iniuriam et necessitatem, ut qui ob
vigentes nunc haereses exequutioni iuris ad tempus cedere, mul—
taque a sectarijs indigna ferre cogantur, donec nimirum Christus
Jesus illorum vires augeat, quibus ius suum pro dignitate possint
persequi3 nec tamen idcirco ab eadem romana ecclesia probari,
quicquid in his recessibus actum est, nec pacem hanc publice
constitutam laudari. Permittit interim nec impedit, pro materna
sua in filios indulgentia, quod principes catholici huiusmodi pacis
conditiones admittant, confirment, et obseruent, quando illi
rebus Germaniae tam afflictis, et praesenti necessitati, hac ratione
consulendum esse arbitrantur.

Postremo, neque cum dictis principibus, neque cum N. ¹, in
hac causa durius videtur agendum, donec sanctissimus dominus
noster primo quoque tempore consulatur3 eoque maxime consilia
dirigenda, ut interim 272v tridentini concilij mentionem et pro-
fessionem in ipso recessu-diserte illi interponant, sicut est supra
dictum ; aut, si hoc forte nequeat obtineri, ut ijdem, in congrega·
tione principum, hac ipsa de re mentem suam declarent, publice-
que testentur. Quod eorum testimonium, in acta referri, et apud
posteros ualere poterit aliquando, Christo auxiliante.

Haec a nobis dicta sint, et subiecta reueren'ter, S. domini
nostri et S. Sedis apostolicae, omniumque rectius sentientium,
iudicio.

HIERONYMUS NATALIS. PETRUS CANISIUS. JACOBUS LEDESMA.

274r. B
Jhus.
RESPONSIONES BREUES SINE ARGUMENTIS AD QUAESTIONES

ALIQUOT SUBSEQUENTES

PRIMA QUAESTIO

An, per confirmationem recessus anni 1555, in uniuersali

 

¹ Hac littera N., hic et infra, caesarem indicari existimamus.

