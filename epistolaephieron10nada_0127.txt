4 MAJ1 1566 89

in imperio confirmatae fuerunt, in hoc ipso recessu rursum con-
firmarentur, an idcirco, quod ad catholicos attinet, dogmatibus
concilij tridentini praejudicaretur?

Contra huius concilij, dogmata, quae fidei esse intelligimus,
fieri uel praeiudicari non videtur, si pax in superioribus recessi-
bus constituta, nunc iterum confirmaretur, dum Germaniae sta-
tus in his tantis dissidijs grauiter sane laborat.

Deinde si adiectae huic paci conditiones expendantur, viden-
tur illae omnes constare cum dictis dogmatibus concilij, cum
earum nulla contra catholicum dogma, in eodem concilio defini-
tum, facere uideatur. In quibus quidem conditionibus aliud esse
nihil intelligimus, praeterquam permissionem, dissimulationem
ecclesiasticae iurisdictionis, ac iuris etiam imperialis'debiti suspen-
sionem. Quae media, ab aduersarijs obtrusa, idcirco a catholicis
acceptata videntur, ut durae et ineuitabili necessitati temporum,
et sectariorum peruersitati, ad tempus cedatur3 utque maiora mala
euitentur, cum grauissimus metus, qui in viros constantes cadere
poterat, ipsis uideretur consilijs melioribus locum non reliquisse.

Quoniam uero nonnullae suspiciones et praesumptiones malae
huiusmodi paci eiusque conditionibus possunt opponi, ne praeterea
concilio tridentino ratione ulla praeiudicari videatur, ualde optan—
dum et omnino curandum uidetur, ut in hoc postremo recessu,
curn catholici dictam pacem confirmare uoluerint ‚ expressam
mentionem et professionem faciant dogmatum concilij tridentini.

Neque parum refert illud, ut, quae statuentur de pace, affir-
matiue, reliqua uero de conditionibus, quibus catholici grauari
videbuntur, non nisi negatiue enuncientur, ut factum permitti,
non ius uel potentia statui videatur. Sic enim recte dicetur:
pacem seruabimus, augustanae confessionis homines non mole—
stabimus, iurisdictionem non exercebimus, stante pace etc.

tus augustani informaretur. Scripta sunt omnia ab eodem Natalis amanuen-
se P. Jimenez, demptis illis protestationibus, ad finem singulorum scripto·
rum additis, sc.: Haec a nobis dicta sint et subjecta reuerenter S. domini
nostri et S. sedis apostolicae... etc. quae sunt Canisii manu exaratae.
Subscriptiones Natalis, Canisii et Ledesmae sunt autographae. Folia et
paginas numeris crassioribus notamus. In margine primi documenti, alia
manu: 4 Maji 1566.

