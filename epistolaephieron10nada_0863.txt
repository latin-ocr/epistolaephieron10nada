APPENnn( 823

LXXXVI
P. EVERARDUS MERCURIANUS

PATRI PAULO HOFFAEO

Romae, 18 Octobris 1574 ¹.

De glossa Patris Sa in evangelia: quaedam officia charitatis erga
P. Natalem Hoffaeo commendat.

Quod ad uiaticum P. Natalis attinet, erit mihi pergratum,
ut ipse intelligat Tuae Rae hinc esse satisfactum. Quod ut fiat
curabitur, praesertim qua ex parte poterimus. Sed expedit ut
omnino intelligat bonus senex nihil per illum ad uestram prouin—
ciam accessisse incommodi, cum alioquin qui tamdiu suam ope—
ram Societati fideliter praestitit et diligenter, de omnibus ac prae-
sertim de uestra Germania sit optime meritus.

P. Emmanuel Saa scripsit glossam quamdam in euangelium
satis erudite, quae item his theologis probabatur. Deerat unum,
quod ego amplius ad illam adiiciendum ³ cupiebam plane, ut loco—
rum interpretationes, quas ipse ex Patribus antiquis selegit, ad
origines, siue ad ipsorum Patrum loca reuocarentur, quod for-
tasse postea fecit. Scribo P. Natali, ut librum curet isthuc mitti,
qui cum allatus fuerit, operam Tua Ra dabit ut isti theologi iu-
dicent an praelo tradendus sit.

Scribo item rectori halensi contentum esse me ut ipse pro
Patre Natali spondeat alicui bibliopolae, a quo centum aureorum
summa possit idern P. Natalis libros ad sua studia coemere. In-
terim ille bonus Pater curabit, quemadmodum ad me scribit, ut
pecunia illa soluatur anni bienniue spatio. In hac re T. R. solita
charitatis officia praestabit, recordatus id ipsum, quod dixi (quod-
que credo sane te recordari) tam insignem et prouectum Socie—
tatis Patrem omni opera esse iuuandum, ut, cum alii hoc exemplo
ad exequenda nostra ministeria sedulo excitentur, gratitudini
simul suus sit locus. Ego cum his Patribus R. T. orationibus et
sanctissimis sacrificiis etiam atque etiam me commendo. Romae,

xviij Octobris 1574.

 

a Regest., adiiciendum.

 

 

¹ Ex Regesto, Cod. 33j), ff. 16, 17. Vide epist. 562, 563, et 564.

