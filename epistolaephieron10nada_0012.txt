V1 PROOEMIUM TERTII VOLUMINIS

luminis editionem repertae, quas in Supplemento totius seriei
simul ordine chronologico reponendas duximus ad Calcem hu-
jus voluminis.

Exstat praeterea ingens numerus epistolarum, vel a Natali, vel
ejus nomine, ad universam Societatem scriptarum eo tempore,
quo ille vicarii generalis officio fungebatur pro generali praepo—
sito Borgia‚ qui in Hispaniam a summo pontifice Pio V, comes
cardinalis Alexandrini, ad regem Philippum missus fuerat. His
profecto litteris plura nostrae seriei volumina implere possemus;
ab iis tamen hoc loco edendis nobis abstinendum existimavimus3
licet enim a Natali datae fuerint, ad Borgiam potius spectare vi·-
dentur, cujus nomine et auctoritate, P. Natalis Societatem gu-
bernabat. Paucas nihilominus ex iisdem hic inserendas censui-
mus, quae ad Natalis gesta illustranda collaturae videbantur,
praetermissis interdum paragraphis, quae ad Natalem minime
spectant. Et haec de copia monumentorum.

De ratione autem a nobis servata in illorum editione, dixi-

mus jam in praefatione generali, quae habetur in ipso vestibulo ·
primi voluminis, pagg. xx-xxn.

2. Epistolarum et monumentorum genera.—-Ut priorum vo-
luminum, ita hujus monumenta ad intimam Natalis cum praepo—
sitis generalibus Societatis communicationem de provinciarum,
collegiorum et personarum negotiis, magna ex parte attinent.
Unde facile intelligitur ejusmodi epistolas historiographis potissi-
mum utiles, ne dicam necessarias, existimandas, ut rerum ge-
starum veritatem attingere queant. Et hoc genere continetur ma-
xima nostrorum monumentorum pars. Sunt nihilominus et alia,
inter quae primum locum sibi vindicant nonnulla magni mo*
menti documenta, a PP. Natali, Canisio et Ledesma subscripta,
et Borgiae data, ut sancto Pio V, de exitu conventus augustani

sollicito, exhiberentur3 quae quidem aliis similibus monumen-

