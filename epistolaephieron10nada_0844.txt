804 EPIST. P. NADAL

LX
P . FRANCISCUS COSTERUS

SANCTo FRANCISCO DE BORJA
Gandavi, 30 Novembris 1567 ¹.

De collegiis audomarensi, cameracensi et duacensi.

Rdus. Ρ. Natalis hoc mense visitauit collegium sancti Audo-
mari, in quo. auditis confessionibus fratrum, iisque examinatis,
vota eorum excepit in testo omnium sanctorum. Postea cum
episcopo egit de rebus nostri collegii, et inter caetera de censi-
bus, quos nobis emerat Rmus., mortizandis3 de quibus cum du-
bitaret P. Natalis an firmi essent, citra mortizationem a rege,
respondit episcopus firmissimos esse, nec regem in illos quic·
quam iuris habere... De confirmatione per bullam apostolicam
fundationis et dotationis collegii dixit idem Rmus. nihil esse
quod simus solliciti... de his existimo latius scripturum P. Nata-
lem, sicut se facturum recepit. Multa praeclare ordinauit in hoc
collegio audomarensi P. Natalis3 sed in vno nobis difficultatem
magnam reliquit, quod noluerit vt vlla ianua ex collegio ad scho—
las pateret, sed voluit vt tam scholastici quam praeceptores per
plateam publicam ad scholam egrederentur, cum tamen magna
sit commoditas parandi ingressum in nostro collegio sine externa
hac distractione. Ratio, quae eum mouebat haec est, quod dicat
se in aliis collegiis deprehendisse magna negligentia transeun-
tium et ianitoris, ostia huiusmodi perpetuo aperta relinqui. Pre-
cor vt T. P. nobiscum in hac re dispenset... Absoluta visita-
tione audomarensi, venimus Cameracum 7.a huius mensis, vbi
curn episcopo coepit agere P. Natalis, quae ad collegium illud
pertinent. Nam cum episcopus quaereret qua ratione nos semi—
narii curam suscipere vellemus, exposuit illi institutum Societa-
tis et decretum congregationis. Iamque dicebantur venturi ali-
qui praelati, qui de isto negotio tractarent, nihil tamen adhuc
perfectum est, proinde, quaecumque acta fuerint, diligenter suo
tempore P. V. scribam. In hoc cameracensi collegio omnes cor--
pore et spiritu Dei gratia bene valent. Examinati sunt omnes et
pro more generales confessiones instituerunt... Statuit ibi hae-
rere P. Natalis donec transitus in Galliam ipsi pateret.

Profecti inde sumus Aquecinctum ad salutandum abbatem,
qui nobiscum egit de collegio a se nobis instituendo Duaci. Haec
res plene confecta non erat me praesente, sed me profecto, dili—
gentius est tractata. Nam postquam cum P. Natali quantum sa—
tis esse iudicabat mansissem, passus est me proficisci Ganda-

¹ Ex autographo, in Cod. 29 g), 343. Vide pag. 598.

